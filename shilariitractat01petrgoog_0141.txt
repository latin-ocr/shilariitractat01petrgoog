Al> Loca smera An. οδε-ωε 95

adducitur Dominus ad Pilatum, et omnia quaecumque scripta
f , sunt, Pilatum ad Dominum dixisse aut ad Iudeos totum legitur.
Postmodum autem alloquitur episcopus populum, confortans eos,
quoniam et tota nocte laboraverunt, adhuc laboraturi sint ipsa
die, ut non lassentur, sed habeant spem in Domino, qui eis pro
eo labore maiorem mercedem redditurus sit. Et sic confortans eos,
ut potest ipse, alloquens dicit eis: Ite interim nunc unusquisque
ad domuncellas vestras, sedete vobis et modicO, et ad horam prope
secundam diei omnes parati estote hic, ut de ea hora usque ad
sexta sanctum lignum crucis possitis videre, ad salutem sibi unus-
quisque nostrum credens profuturum: de hora enim sexta denuo
necesse habemus hic omnes convenire in isto loco, id est ante

Crucem, ut lectionibus et orationibus usque ad noctem operam
demus.

Post hoc ergo missa Ι facta de Cruce, id est antequam sol
procedat, statim unusquisque animosi vadent in Syon orare ad
columnam illam, ad quam flagellatus est Dominus¹. Inde reversi
sedent modice in domibus suis, et statim toti parati sunt. Et sic
ponitur cathedra episcopo in Golgotha post Crucem, quae stat
nunc²; residet episcopus hic cathedra: ponitur ante eum mensa
sublinteata: stant in giro mensae diacones; et affertur loculus ar·
. genteus deauratus, in quo est lignum sanctum crucis ⁸3 aperitur,

¹ Columna, ad quam Christus caesus est, primitus fuit in domo Caiphae
(Itin. Burdigal.): sustinuit postea porticum ecclesiae Sion (S. Hier. Pereg. Paulae):
deinde posita est in medio eiusdem ecclesiae (Theod. de t. s. ξ 6. Arculfus l. I, c. 19).
² Golgotha, locus dominicae passionis, medius erat inter Anastasim et Mar-
tyrium (S. Eucherius, § 4.): ibi atrium grande, ubi crucifixus est Dominus (Bre-
viarium de Hierosolyma): cathedra episcopi hierosolymitani ibi posita erat, ut ex
Peregrinae verbis: ι quae stat nunc ι depromitur. Cathedra autem S. Iacobi, primi
episcopi, summa veneratione in ecclesia Sion servabatur, ut Peregrina ipsa retulit,
et legitur in libro Petri Diaconi‚ De locis sanctis (cf. Sulpic. Sever. Vita S. Mar- ⁸
tini ed. de Prato Ι p. 389).
’ ³ Affertur et ponitur in mensa linteo tecta lignum sanctae Crucis, quod' 1n loculo
argenteo deaurato conditum erat. Rufinus (Hist. eccl. 1. X, c. 8) narrat Helenam

ligni salutaris partem vero thecis argenteis conditam dereliquisse in loco: saeculo
quinto ineunte S. Porphyrius episcopus Gazensis, qui ante episcopale munus fuit
Hierosolymis σταυροφύλαξ, reposuit in aurea theca venerandam Crucem, (Metaphr.
6 Febr.) Ex Breviario de Hierosolyma atque Theodosio addiscimus Crucis loculum

eo tempore (anno circ. 530) auro et gemmis exornatum fuisse. Sed, quod caput est,
qui esset ritus Crucis adorandae saeculo quarto, hoc loco docemur: de quo et Pau·

linus ad Severum scripsit (Ep. XI) ex relatu Melaniae Hierosolymis jredeuntis.

