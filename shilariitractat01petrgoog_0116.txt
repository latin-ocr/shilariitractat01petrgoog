70 s. smvrm renuentium-10

martyrii, quem dixi. Itaque Deo iubente sic evenit, ut ad diem, quem
nec sperabam, ibi venirem. Fecimus ergo et ibi biduum propter diem
martyrii, et propter visionem sanctorum illorum, qui dignati sunt
ad salutandum libenti satis animo me suscipere et alloqui, in quo
ego non merebar. Nam et ipsi statim post martyrum die'm nec
visi sunt ibi, sed mox de nocte petierunt heremum, et unusquisque
eorum monasteria sua, quae sibi habebat. In ipsa aufflzem civitate ¹
extra paucos clericos et sanctos monachos, si qui tamen in civitate
commorantur, penitus nullum christianum inveni, sed totum gen· '
tes sunt ². Nam sicut nos cum grandi reverentia attendimus locum
illum, ubi primitus domus sancti Abrahae fuit, pro memoria illius,
ita et illae gentes forte ad mille passus de civitate cum grandi re·
verentia adtendunt locum, ubi sunt memoriae Naor et Bathuhelis ³.
Et quoniam episcopus illius civitatis valde instructus et de scrip-
turis requisivi ab eo dicens: rogo te, domine, ut dicas michi, quod
desidero audire. Et ille ait: dic filia, quod vis, et dicam tibi, si scio.
Tunc ego dixi: sanctum Abraam cum patre 'Phara et Sarra uxore et
Loth fratris filio scio per scripturas in eo loco venisse; N aor autem
vel Bathuhelem non legi, quando in isto loco transierint: nisi quod
hoc solum scio, quia postmodum puer Abrae, ut peteret Rebeccam
filiam Bathuhelis filii Nahor filio domini sui Abrae id est Ysaac in
Charra venerit. Tunc ait michi sanctus episcopus: vere, filia, scrip-
tum est, sicut dicis, in Genesi sanctum Abraam hic transisse cum suis:
N achor autem curn suis vel Bathuhelem non dicit scriptura canoniS,
quo tempore transierint. Sed manifeste postmodum hic transierunt
et ipsi, denique et memoriae illorum hic sunt forte ad mille passus de
civitate. Nam vere scriptura hoc testatur, quoniam ad accipiendam
sanctam Rebeccam huc venerit puer sancti Abrae, et denuo sanctus
Iacob hic venerit, quando accepit filias Laban syri. Tunc ego re·
quisivi, ubi esset puteus ille, ubi sanctus Iacob potasset pecora, quae
pascebat Rachel filia Laban siri ⁴. Et ait michi episcopus: in sexto
miliario est hinc locus ipse iuxta vicum, qui fuit tunc villa Laban

. ι ·
² ghgrrghtiitgttiognrn tempore Chosrois (a. 530) plerique non erant Christiani, sed
idololatrae (Proc. Β. Pers. I, cap. 13).

³ Sepulcra Nachor (cod. Naor) et Bathuelis in Haran, ubi morati sunt
(Gen. XXII, et XXIX).

⁴ Gen. XXIX, v. 2 et seqq.

 

 

