An noos smera An. ssu-sss 83

aut in Bethleem, superfluum fuit scribi. Ubi extra aurum et gem-
mas aut sirico, nihil aliud vides: nam si vela videS, auroclava olo-
serica sunt; si cortinas vides, similiter auroclavae olosericae sunt.
Ministerium¹ autem, omne genUS, aureum gemmatum profertur
illa die. Numerus autem vel ponderatio de ceriofaliS, vel cicin-
delis ², aut lucernis„ vel diverso ministerio, numquid vel existimari
aut scribi potest? Nam quid dicam de ornatu fabricae ipsius, quam
Constantinus sub presentia matris suae ³, in quantum vires regni
sui habuit, honoravit auro, musivo, et marmore pretioso tam ec·
clesiam maiorem, quam Anastasim, vel ad Crucem ⁴, vel cetera loca
sancta in Ierusolima‘l Sed ut redeamus ad rem, fit ergo prima
die missa in ecclesia maiore, quae est in Golgotha. Et quoniam
dum predicant, vel legent singulas lectiones, vel dicunt ymnoS,
omnia tamen apta ipsi diei: et inde postmodum cum missa ec·
clesiae facta fuerit, hitur cum ymnis ad Anastasim, iuxta con·
suetudinem: ac sic fit missa forsitan sexta hora. Ipsa autem die,
similiter et ad lucernare iuxta consuetudinem cotidianam fit. Alia
denuo die similiter in ipsa ecclesia proceditur in Golgotha. Hoc
idem et tertia die: per triduo ergo per homines laetitia in ecclesia,
quam fecit ConstantinuS, celebratur usque ad sextam. Quarta die
in Eleona, id est in ecclesia, quae est in monte oliveti 5, pulchra
satis, similiter omnia ita ornantur, et ita. celebrantur ibi. Quinta
die in Lazariu, quod est ab Ierusolima forsitan ad mille quingentos

¹ Ministerium significat omnem ecclesiae supellectilem sacram. Concil. Va-
lent. 111 (ann. 855) cap. 10: α Thesaurus, sive ministerium, vel ornamentum ec·
clesiarum ›.

² Cicindela, genus lampadis, vel parva lampas, de qua Zaccaria in Onomast.
Bit. ad v.

³ Helena, Constantini mater, postquam crucem Domini, 111 fertur, invenit,
aedificia sacra in Golgotha praeter opinionem mirabilia excitavit, sed eorum formae
delineandae fundamentisque iaciendis solummodo adfuit, nam anno sequenti (328)
e vita migravit.

⁴ Ad Crucem 1110 usurpatur pro basilica, ubi erat crucis cubiculum.

⁵ Ecclesia in Eleona, scilicet in monte Oliveti, ab Helena et Constantino filio
constructa, non Ascensionis locum, ut vulgo putatur, sed speluncam complecte-
batur, in qua Dominus cnm apostolis suis considerat. Itin. Burdig.: α Inde ascendis

in montem Oliveti, ubi Dominus ante passionem discipulos suos docuit. Ibi facta
est iussu Constantini basilica mirae pulchritudinis ›.

 

