An LooA emon m. asa-ass 101

quoniam ipsis diebus nemo ieiunatur, in Syon proceditur sed
mane: fit missa ordine suo.

Die eadem quadragesimarum post pascha, idest quinta feria ¹,
pridie omnes post sexta, id est quarta feria, in Bethleem vadunt
propter vigilias celebrandas. Fiunt autem vigiliae in ecclesia in
Bethleem, in qua ecclesia spelunca est, ubi natus est Dominus ².
Alia die autem, id est quinta feria quadragesimarum, celebratur
missa ordine suo, ita ut et presbiteri et episcopus predicent, di-
centes apte diei et loco: et postmodum sera revertuntur unus-
quisque in Ierusolima.

Quinquagesimarum autem die, id est dominica, qua die ma-
ximus labor est populo, aguntur omnia sic de pullo quidem primo
iuxta consuetudinem: vigilatur in Anastase, ut legat episcopus
locum illum evangelii, qui semper dominica die legitur, id est
resurrectionem Domini: et postmodum ea aguntur in Anastase,
quae consuetudinaria sunt, sicut toto anno. Cum autem mane
factum fuerit, proceditur omnis populus -in ecclesia maiore, id est
ad Martyrium: aguntur etiam omnia, quae consuetudinaria sunt
agi: predicant presbiteri, postmodum episcopus: aguntur omnia
legitima, id est offertur iuxta consuetudinem, qua dominica die
consuevit fieri3 sed eadem adceleratur missa in Martyrium, ut
ante hora tertia fiat. Quemadmodum enim missa facta fuerit ad

¹ Festivitas Ascensionis Domini, quae colebatur die quadragesima post Pascha
Resurrectionis: pridie, id est die Mercurii, post horam sextam Bethleem profici-
scebantur ad vigilias celebrandas.

² Quia non erat locus in diversorio Maria et Ioseph in antrum, ubi praesepe
inventum est, se receperunt. De spelunca, in qua natus est Iesus, testimonia sunt
antiquissima ac probatissima. Iustinus m. in dialogo cum Triphone: «in specum
quemdam vico eo proximum concessit (Ioseph)». Origenes in Celsum, 1. I, c. 51:
‹ Intelligat et in Betlehem speluncam ostendi, ubi ille est natus, et in spelunca
praesepe: qnod utique et in illis locis pervulgatum est ». S. Hieronymus, qui eidem
ecclesiae, ubi spelunca erat, praefuit, ita scribit de s. Paula: ε Inde Bethlehem
ingressa, et in specum salvatoris introiens ». Antea ipse in epistola Paulae et Eu·
staehii ad Marcellam: ‹ Verum, ut ad villulam Christi et Mariae diversorium ve-
niamus, quo sermone, qua voce, speluncam tibi possumus Salvatoris exponere? ι
Et subiicit: ‹ Ecce in hoc parvo terrae foramine caelorum conditor natus est ι.
Antoninus m. cap. 29: ε Et Bethlehem est locus splendidus: servi Dei multi. Ibi
est spelunca, nbi natus est Dominus: in qua est praesepe ex auro et argento or-

natum, et die noctuque luminaria ibi fiunt. Os vero speluncae ad ingrediendum
angustum omnino ».

