39

48 ' s. slavus· Pannonicum

 

clivus modicus in media valle, iuxta quem colliculum fixerunt
castra filii Israel: nam hic est locus, ubi accepta est lex paschae.
Pithona ¹ etiam civitas, quam aedificaverunt filii Israel, ostensa est
nobis in ¹ipso itinere: in eo tamen loco ubi iam fines Egypti
intravimuS, relinquentes terras Saracenorum ²: nam et ipsud nunc
Phitona castrum est. Heroum ³ autem civitas, quae fuit illo tempore, '
id est ubi occurrit Ioseph patri suo Iacob venienti, sicut scriptum
est in libro Genesis, nunc est come ⁴, sed grandis, quod nos di-
cimus vicus. Nam ipse vicus ecclesiam habet et monasteria plurima
sanctorum monachorum: ad quae singula videnda necesse nos fuit
ibi descendere iuxta consuetudinem, quam tenebamus. Nam ipse

vicus nunc appellatur Hero: quae tamen Hero Ι a terra Iesse mi·
liario iam sextodecimo est ⁵, nam in finibus Egypti est: locus autem
ipse satis gratus est, nam et pars quaedam fluminis Nili ibi currit ⁶.
Ac sic ergo exeuntes de Hero pervenimus ad civitatem, que ap-
pellatur Arabia, quae est civitas in terra Iesse. Unde scriptum
est dixisse Pharaonem ad Ioseph: “ In meliori terra Egypti colloca
patrem tuum et fratres in terra Iessea, in terra Arabiae '¹' „. Ι

De Arabia autem civitate quattuor milia passus sunt Ramessen ⁸.
Nos autem, ut veniremus ad mansionem Arabiae, per media Ramesse

¹ Pithon, Phiton, septuaginta Πειθώ. Exod. I, 11: ε Aedificaveruntque urbes
tabernaculorum Pharaoni Phitom et Ramessen ». Censent viri eruditi esse Πάτουμον
Herodoti (l. Π, c. 158), quam praeterlabatnr fossa a Neco et Dario ex Bubastio
Nili alveo in mare rubrum deducta: cuius fossae etiam nunc vestigia manent.
Quam ob rem si Phitom non longe a loco Tell-el-M'aschuta collocemus, ubi reperta
est inscriptio miliaria, de qua superius, nos in errore versari non arbitremur.

² Traieeerat terras Saracenorum, desertum Arabiae, e Clysma ad Phitom, quae
ab Herodoto (1. c.) dicta est civitas Arabiae, ut νόμον Heroopolitanum ingrederetur.

³ Heroum civitas, Ἠρῶων πολίς, iuxta quam, ut in Septuaginta legitur, J oseph
obviam ivit patri suo —- καθ’ Ἠρωώπολιν εἰς γῆν Ραμεσσῆ.ΤθΧίῑι1αι autem he·
braeum et vulgata tantum habent: ‹ occurreret in Gessen ²·’(vel Goeschen) ».

⁴ Ood. comes: gr. κώμη.

⁵ Ex Itinerario Antonini scimus fuisse millia LXVIII a Clysmate ad Heroopo-
lim, nunc millia XVI esse ab Heroopoli ad terram Gessen, quae pro civitate Arabia
recte intelligi potest: quare a Clysmate ad Arabiam millia fuerunt LXXXIIH,
quattuor mansionibus (v. supra, p. 46 nota ὃ) separata.

⁶ Quae Nili fluminis pars? Profecto amnis Traiani a Babylone ad Heroopolim
deductus, de quo Ptolomaeus l. IV, c. ὅ. Ἠρωώνπολις, δι’ ἧς καὶ Βαβυλῶνος πό·
λεως Τραϊανοῦ ποταμὸς ῥεῖ. “

⁷ Vulgata: ‹ in terram Gessen »ς sed Septuaginta: ‹ ἐν γῇ Γεσὲν Ἀραβίας ».

⁸ Quattuor millia antequam Arabiam perveniret, duodecim ab Heroopoli.

 

