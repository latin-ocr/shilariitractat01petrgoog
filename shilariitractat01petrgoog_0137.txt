An noos smum Au. 885-880 91

Hora ergo septima omnis populus ascendet in monte oliveti,
id est in Eleona: in ecclesia sedet episcopus: dicuntur ymni et
antiphonae apte diei ipsi vel loco: lectiones etiam similiter. Et
cum ceperit se facere hora nona, subitur cum ymnis iu Imbomon,
id est in eo loco, de quo ascendit Dominus in coelis¹, et ibi seditur:
nam omnis populus, semper presente episcopo, iubetur sedere: tan-
tum quod diacones stant semper. Dicuntur et ibi ymni vel an-
tiphonae aptae loco aut diei: similiter et lectiones interpositae
et orationes. Etiam cum ceperit esse hora undecima, legitur ille
locus de evangelio, ubi infantes cum ramis vel palmis occurre-
runt Domino, dicentes: “ Benedictus, qui venit in nomine Domini. ,
Et statim levat se episcopus, et omnis populus porro inde de
summo monte oliveti totum pedibuos itur. Nam totus populus ante
ipsum cum ymnis vel antiphonis respondentes semper: ⁰¹ Benedictus,
qui venit in nomine Domini. „ Et quotquot sunt infantes in his-
dem locis, usque etiam qui pedibus ambulare non possunt, quia
teneri sunt, in collo illos parentes sui tenent, omnes ramos te·
nentes, alii palmarum, alii olivarum22 et sic deducitur episcopus
in eo typo, quo tunc Dominus deductus est. Et de summo monte
usque ad civitatem, et inde ad Anastase per totam civitatem,
totum pedibus: omnis sedet, si quae matronae sunt, aut si qui
domini: sic deducunt episcopum respondentes, et sic lente et lente,
ne lassetur populus: porro iam sera pervenitur ad Anastase. Ubi

Arculfus (De locis sanctis 1. Ι, 25): ‹ De alia celebriore ecclesia ad australem
Bethaniae partem in eo montis Oliveti loco fundata, in quo Dominus ad disci-
pulos habuisse sermonem dicitur ν.

¹ Montis Oliveti summitas, quae propter Domini ascensionem ad caelos sa-
crosancta habita est, vocabatur, ut hic legitur, Imbomon, Ἐμβώμιον, quod in al-
tari vel suggestu est. Ibi quoque ecclesia extructa fuit, quae, quod ei forma esset
rotunda, medium veneratum locum pulcherrime protegebat: quem desuper testu-
dinem non habuisse, sed religionis causa mansisse sub dio, traditum est. Tem-
pore Itinerarii Burdigalensis (ann. 333) eam ecclesiam nondum extitisse haec te-
stantur: ‹ Inde non longe ,est monticulus, ubi Dominus ascendit orare, et appa-
ruit illic Moyses et Elias. ι Mox Constantinum ecclesiam extruxisse ex eius vita
ab Eusebio conscripta (Elog. Oons. c. 9) intelligimus: quin extaret Hieronymi
tempore (Nom. loc. v. 4, Mons Oliveti), non est dubium.

² Antiquissimum in ecclesia esse palmarum festum, ex hac descriptione ool-
ligitur: quamquam rerum liturgicarum periti eum ritum apud Latinos saeculum
octavum, apud Graecos quintum antecessisse negabant.

