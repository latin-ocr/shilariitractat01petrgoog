AD Loca ΒΛΝΟΤΑ AN. ass-sss 57

 

siones octo. Carneas autem dicitur civitas Iob, quae ante dicta
est Dennaba in terra Ausitidi, in finibus Idumeae et Arabiae¹. In
quo itinere hiens vidi super ripam fluminis Iordanis vallem pul·
ohram satis, et amenam, habundantem vineis et arboribus: quo·
niam aquae multe ibi erant, et optimae satie. Nam in ea valle
vicus erat grandis, qui appellatur nunc Sedima ². In eo ergo vic0‚
qui est in media planitie positus, in medio loco est monticulus

¹ Nil dubium, quin Garnaea sit Gamaim-Asteroth, teste EusebiO, Onom. ad v.
quod vertit Hieronymus: ε carnaim-Astaroth, Carnaim nunc vicus est grandis in
angulo Batanaeae, et appellatur Carnaea trans fluenta Iordanis: traduntque ibi fui sse
Iob ν. Sed verba Eusebii sunt haec: «χώρη μεγίστη τῆς Ἀραβίας, καὶ ἥτις ἐστιν
ἡ Βαταναία λεγόυμένη 2». Idem Eusebius: «Astaroth, antiqua civitas .......
regionis Bataneae, et sex millibus ab Adra urbe Arabiae separata est. Porro Adra
a Bostra vigintiquinque millibus distat ». Haec sufficerent, ut nobis distinguere
liceat Carnaim a Bostra vel Bosor, quas unum et idem faciunt hodie quidam eru-
diti viri: quorum praecipuas sententias collegit cl. v. Vincentius De-Vit in suo
Onomastico ad v. Astaroth et Bosor. Verum non me fugit gravem inde quaestio-
nem exoriri, quam tamen leviter perstringam. Eusebius clare seiungit Bostram me-
tropolim Arabiae (ad v. Βοσιόρ; Ammian. Marcell. 1. XIV, 27 : ι civitas ingens
Arabiae ») a Carnaim vico in angulo Batanaeae: mensuram quoque itineris inter
eas statuit, nam millia unum et triginta per Adi-am intercedere scribit. Neque
illud videtur probabile, unam civitatem duobus nominibus eodem tempore notari,
quum suum proprium nomen utriusque civitatis in libris monumentisque reperiatur.
Ceterum de ea singularitate quidem Peregrina non tacuisset, quippe quae anti-
quum vici nomen Dennaba revocasset, erudite fortasse (Euseb. in v. Δαναβά). Ex
dictis praeterea deducere possumus civitatem Garnaeam in finibus fuisse Batanaeae
et Arabiae: ea enim, quae apponuntur, ‹ in finibus Idumeae et Arabiae › non ad
loci veritatem spectant (Idumaea enim in regione meridionali Iudaeae porrigebatur),
sed ex eo additamento libri Job, quod in versione graeca legitur atque in vetere
latina, est depromptum. Longius a Iordane quam Bostra Carnaea extabat: quod
non modo ex Eusebio, sed etiam ex itineris intervallis deduci potest. Octo enim
mansiones Hierosolymis Oarnaeam numerabantur, quum tres tantum Hierosolymis
Scithopolim‚ per quam iuxta Iordanem transibatur‚ sufficerent: ergo aliae quinque su·
parabant, ut Carnaeam accederetur. Sed civitas Bostra a Iordane trium aut quatuor
dierum spatio disiuncta erat (De-Vit in v. Bosor): una igitur vel duae supererant
mansiones ad Carnaeam usque orientem versus, aliud licet iter a viatoribus su·-
meretur. Hodie Bostra retinet in regione Haouran locum et nomen Botzra, ubi
plurima monumenta graeca atque latina sunt reperta (Waddington, Insa-ipa qr. et
lat. de la Syrie n. 1910 et seqq.): quamobrem Carnaeam id est Asteroth Carnaim,
si rem ex superioribus sententiis conficiamus, ad montes Haouran, qui tunc in
limitibus Batanaeae Arabiam definiebant, positam esse constat.

² Vicus Sedima omnino ignotus: verum idem fuisse videtur, qui ab Hieronymo

(N omin. Hebr. in v. Salem) appellatus est Solumias in octavo lapide a Scytho-
poli (hodie Busan).

8

