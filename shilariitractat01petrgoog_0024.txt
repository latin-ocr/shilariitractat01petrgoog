xvm PRAEFATIO

caverit ¹, congruum est coniicere, vel maximam Galliae partem
tum ad sectam arianam propensisse, vel ad pietatem cultumque
catholicae fidei indocilem praebuisse ².

Ex reliquis duobus hymnis primus a quadam neophita, doc·
trina et fide praestanti, proditus est. Ipsa enim de se loquitur,
praesertim in strophe illa, qua suam ex fide noviter accepta lae·
titiam denunciat:

Renata sum, o vitae —- Laetae exordia ξ
Novis quae vivo - Christiana leyibua

Mortem Christi resurrectione victam ac resurrectionis fidem canit
ipsa non frigido laboriosoque ut Hilarius eloquio, sed fervido et
soluto, prope excitata numine sacr0. Alter hymnus in diabolum
vel satanam exaratae, fortasse propter stilum atque sententias
plus Hilario quam neophitae adiudicandus esse videtur. ⁹
Quamquam, ut patet, horum hymnorum saltem primus est
foeminae illustri referenduS, tamen opinio, utrumque in libro
S. Hilarii receptum insertumque fuisse, duobus fulcitur argumentis,
Primum quod, si illos ut quamdam libri additionem fuisse pu·
temus, hic liber profecto non plus quam quinque aut sex hymnos,
quot scilicet in tribus codicis foliis scribi possent, complexus esset.
Quam quis nostrum, cum Hilarium more suo librum composuisse
animadvertamuS, seu Rhodanum -suum non protinus arescere re-
petamuS, tantam crederet tenuitatem& Secundo quod Hilarius
ipse utrumque hymnum quadam commotus voluptate memoret

¹ S. Hieron. in praef. in 1. 11 ad Galatas: ‹ Hilarius latinae eloquentiae Rho·
danus, Gallus ipse et Pictavis genitus in hymnorum carmine Gallos indociles
vocat. ›

² Hymnorum hilarianorum iactura nobis est maxime conquerenda, sive eccle-
siae liturgiam, sive antiquissimam canendi rationem spectaveris. Quod interitum
in abbatia arretina saeculo decimo septimo evenisse probabile est, propterea quod
saeculo subsequenti nonnulli monachi scientia praediti ibi claruerunt, et, ut re·

tulimus, abbas De Costanzo hymnos s. Hilarii ea, qua illos nunc videmus, con-
ditione in archio monachorum invenit.

 

