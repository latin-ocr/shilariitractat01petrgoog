6 s. mamm

ditur, neque terra in formam describitur, neque Dei inspiratione
in animam viventem materies in animis commovetur: sed ossi
caro adcrescit, et carni perfectio corporis datur, et perfectionem
corporis vigor spiritualis insequitur. Hunc resurrectionis ordinem
per Ezechielem Deus locutus est docenS, in his quae gerenda erant,
virtutis suae potestatem. Illic Ι enim omnia concurrunt: caro
adest, spiritus advolat, Deo ex operibus suis ...i...a¹ deperit: ad
efficientiam corporis sui, ea, quae non erant, adfuerunt. Est autem
sacramentum hoc secundum apostolum²z “ Ab sancto sum, a sae-
culis in Domino esse gentes coheredes: et corporales et compartici-
pes pollicitationis eius in Christo ,‚ τ qui potens sit secundum eum-
dem apostolum conforme efficere corpus humilitatis nostrae corporis
gloriae suae. Agnoscit ergo post somnum passionis suae, coelesti ³
Adam resurgente, ecclesia suum os, suam carnem non iam ex limo
creatam, neque ex inspiratione vegetatam sed adcrescentem ossi,
et in corpus ex corpore spiritu advolante perfectam. Qui enim in
Christo sunt, secundum Christum resurgent, in quo iam universae
carnis consummata est resurrectio: ipso illo in carne nostra cum
Dei, in qua ante saecula genitus a patre est, virtute nascente. Et
quia iudaeus et graecus, barbarus et schyta, servus et liber, ma·
sculus et foemina, omnes in Christo unum sunt, cum caro reco-
gnita ex carne sit, et ecclesia Christi corpus sit; et mysterium,
quod in Adam atque Evam est, in Christum et in ecclesiam prae·
dicatur: perfectum iam sub Adam atque Evam in exordio saeculi
est, quidquid in consummationem temporum per Christum eccle-
siae praeparatur.

Sequuntur primam Christi et ecclesiae praefigurationem gesta
Cayn et Abel, duum in se populorum praeformantium diversitatem,
ipsisque et nominibus et officiis mores et studia utriusque signan-
tium. Cayn enim erat terram colenS, et Abel oves pascens: ex
fructibus autem suis unusquisque mysterii Deo munus exhibuit. Sed
inspiciuntur munera Abel, Cayn autem non videntur; verum et
dies indiscretus sacrificii et locus est: et Deo omnia contuenti
quomodo aut hoc in conspectu est, aut illum extra conspectum?
Sed per hanc significationem docetur Dei conspectum placitarum

¹ suis vix legitur, et de v. sequenti litterae incertissimas tantum supersunt —-
² Paul. ad Ephes. ΠΙ, 6 - ³ coelestis.

 

