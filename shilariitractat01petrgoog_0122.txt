76 s. savus: manonmArm

aut ipsa praesens ¹, si Deus fuerit praestare dignatus, yestrae af·
fectioni referam3· aut certe, si aliud animo sederit, scriptis nun·
tiabo ². Vos tantum, dominae, lumen meum, memores mei esse
dignamini, sive in corpore sive iam extra corpus fuere.

Ut autem sciret affectio vestra, quae operatio singulis diebus
cotidie in locis sanctis habetur, certas vos facere debui ³3 sciens,
quia libenter haberetis haec cognoscere. Nam singulis diebus, ante
pullorum cantum, aperiuntur omnia hostia Anastasis ⁴, et descen-
dent omnes monazontes et parthenae, ut hic dicimus ⁵; et non
solum hii, sed et laici preterea, viri aut mulieres, quitamen volunt
maturius vigilare. Et ex ea hora usquein lucem dicuntur ymni,
et 'psalmi responduntur; similiter et antiphonae: et cata singulos
ymnos fit oratio ⁶. Nam presbiteri bini vel terni, similiter et dia-
cones», singulis diebus vices habent -simul cum monazontes, qui
cata singulos ymnos vel antiphonas orationes dicunt. Iam autem
ubi ceperit lucescere, Ι tunc incipiunt matutinos ymnos dicere. Ecce

· ¹ Ita codex. Ipsa praesens post reditum in patriam.

² Non modo novi itineris narrationem scriptis nuntiabit, sed aliud etiam, quod
secum ipsa volutarit, ad aedificationem sororum.

⁸ Incipit declaratio rituum et caerimoniarum, quae in ecclesia hierosolymitana
solitae erant celebrari: quam ecclesiam, utpote apostolicam, traditionem aposto-

· lorum custodisse, atque peculiari liturgia, quae a s. Iacobo fratre Domini et primo

episcopo hierosolymitano nomen traxit, vetustate veneranda usam esse, jure ad·-
firmatur. Exponuntur quidem primum ea, quae diebus feriisque communibus per-
petuo agebantur, postea quae temporibus diebusque solemnibus. Documentum hoc
a Peregrina nostra prolatum plurimi faciendum est, ex quo antiquissimi eoelosiae
christianae ritus revelantur, quos ecclesia romana, ut patet, maxima ex parte pro-
bavit et servavit.

⁴ Ἀνάστασις, ecclesia Resurrectionis, sive locus sancti Sepulcri; inter omnes
celeberrima, quam Constantinus magnus, Helenae matris pietati morem gerens,
mirifice aedificavit.

⁵ Hic, in oriente, ubi ipsa erat, eo nomine monachi et sanctimoniales appel-
labantur. =

⁶ Ante pullorum cantum (officio enim initium erat ad galli cantum, S. 1011.
Chrysost. Homel. 57 ad pop. Antioch.) monachi et virgines aedem Anastasis subi—
bant, ibique cum presbyteris et diaconis, qui omnes primum hymnos matutinos,
postea psalmos et antiphonas alternis vicibus canebant, oratione ad singulos psal-
mos vel antiphonas interposita. Quod statutum erat a concilio Laodiceno, can. 17:
α Quod in conventu fidelium, nequaquam psalmos continuare conveniat, sed per in-
tervallum, id est per psalmos singulos recenseri debeant lectiones ».

 

