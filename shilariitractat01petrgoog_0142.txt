96 s. savum pausaturum

et profertur; ponitur in mensa quam lignum crucis, quam titu-
lus¹. Cum ergo positum fuerit in mensa, episcopus sedens de ma-
nibus suis summitates de ligno sancto premet: diacones autem
in giro stantes custodent. Hoc autem propterea sic custoditur, quia
consuetudo est, ut unus et unus omnis populus venienS, tam fi-
deles quam cathecumini, aeclinant se ad mensam; osculentur sanc-
tum lignum, et pertranseunt. Et quoniam, nescio quandO, dicitur,
quidam fixisset morsum et furasset sancto ligno ²: ideo nunc a
diaconibu8‚ qui in giro stant, sic custoditur, ne quis veniens au-
deat denuo sic facere. Ac sic ergo omnis populus transit, unus
et unus, toti acclinantes se, primum de fronte sic de oculis tan-
gentes crucem et titulum: et sic osculantes crucem pertranseunt:
manum autem nemo mittit ad tangendum. At ubi autem osculati
fuerint crucem, pertransierint, stat diaconus, tenet anulum Salo-
monis, et cornu illud, de quo reges. unguebantur& osculantur: et
cornu attendent et anulum minus se-
cunda ⁴ usque

¹ Titulum crucis cum cruce Helenam reperisse accepimus a Chrysostomo (Orat.
in Ioann. c. 84), et Rufino (Hist. Eccl. X, 8) et Socrate allegato etiam in Hist.
Tripartita (lib. Π, c. 17). In Crucis cubiculo servatus erat usque ad ecclesiarum
hierosolymitanam eversionem a Chosroe Persarum rege patratam: nam Anto-
ninus illum vidit, adoravitque (a. circ. 570): ε Titulum, qui super caput Iesu po-
situs erat, et in quo scriptum est — Iesus Nazarenus Rem Iudaeorum - vidi, et
in manu mea tenui, et osculatus sum ι (cap. 20).

² Meminit Procopius (Bell. Pers. 1. H, cap. 11) quemdam Syrum segmentum
Crucis furasse, quod Apameae servabatur cum magna veneratione ; non autem
totum lignum furavit morsu, quia cubitale erat.

³ Anulum Salomonis et cornu regium a Vespasiano Romam allata esse una
cum manubiis templi iudaici non sine quadam causa suspicor, postea a Constantino
vel a Constantio ecclesiae Golgothae concessa. Compertum enim est eiusdem tem-
pli vasa Romae ad extremum usque tempus servata esse, quae Gensericus Van-
dalorum rex rapuit et in Africam asportavit (Procop. Bell. Vandal. 1. 11, c. 9).
Saeculo sexto de utroque mentio adhuc fit a peregrinantibus per loca sancta.
Breviar de Hier: ‹ Ubi (in cubiculo Crucis) est illud cornu, quo David unctus
est et Salomon, et ille anulus ibidem, unde Salomon sigillavit sermones, et est
de electro. » Cf. Theodosium, ξ 3.

⁴ Lauda monachi diligentiam, qui archetypi scripturam sive evanidam sive
lacera charta deperditam indicavit, uno et altero hiatu, versum interrumpens. Scri-
pserat enim secunda feria, sed vocem feria deinde expunxit. Parum deest: de·-
scribitur autem adoratio crucis a sing-ulis peracta, quae propter populi multitu·
dinem a secunda hora diei ad horam usque sextam protrahebatur.

 

 

