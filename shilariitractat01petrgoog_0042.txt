xxxvl PRAEFATIO

consul excessit anno 392, deinde praefectus orientis: sed post
mortem Theodosii, ita se arrogantia inflavit, ut de summa im-
perii capessenda eniteretur. Tum, ut notum est, interitu suo tur·
pissimo poenas luit: uxor et filia in exilium pulsae Hierosolymas

- (a. 396) ut asilum elegerunt ¹. Silviam haec passam cum eis, et

exulasse, terramque sanctam repetiisse estne dubitandum‘l
Circiter annum 400, quo Sulpicius Severus ad suam novam
basilicam exornandam martyrum reliquias quaereret, Silvia ex
oriente reversa in Italiam versari videtur. Nam Victori, per quem
Sulpicius e Gallia ad Paulinum episcopum nolanum mittebat epi-
stolas, multorum ex oriente martyrum reliquias spopondit ². For-
tasse Brixiae manebat, ubi e vita excessit, rerumque suarum
heredem Gaudentium eius civitatis episcopum instituit. Is, doc-
tissimus et sanctissimus vir, quum Palestinam anno 387 pere·
grinaret, ad munus episcopale quamquam invitus vocatus et
erectus est³: quamobrem loca sancta eum una cum Silvia lustrasse
Ν credere licet. Quam in ecclesia vocata Concilium Sanctorum prope
civitatem Brixiam in ips0, quem etiam sibi elegit, sepulcro ipse
condidit: dein inter sanctos Silvia recensita piisque honoribus

usque adhuc prosequuta est ⁴.

His rebus ad veritatem expositis, statim exoritur et patet
omnis conformatio Peregrinae nostrae cum S.⁸ Silvia peregrina.
Illa e Gallia profecta, haec ex Aquitania, regione inter oceanum
et mare italicum sita: illa sanctimonialis, 'haec beata et virgo:
utraque invisendae terrae sanctae amore flagrantes: ad Aegyptum
per Pelusium pergentes: eodem tempore peregrinantes: post pe-

¹Tillemont Hist. des Emper. V, p. 428.
² S. Paulini epist. 31 (al. 11) ad Severum: ‹ Sed qnia nos non habuimus huius

” muneris copiam, et ille se spem eiusdem gratiae copiosam habere dixit a sancta

Silvia, quae illi de multorum ex oriente martyrum reliquis spopondisset. › ,

³ Quod ad vitam s. Gaudentii attinet, consule Galeardum in Praef. in ser-
mones s. Gaudentii. (Collectio vet. patrum Brix. eccl. p. 187 et seqq.)

⁴ De s. Silvia scripserunt praesertim Fontanini Historia litteraria Aquile-
iensis p. 395. Gradonigi Brixia sacra p. 51 e segg. Brunati, Santi Bresoiam·
Τ. Ι p. 307 e segg. S. Silviae memoria recolitur die decimaquinta decembris.

 

 

 

