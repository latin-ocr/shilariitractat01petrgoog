140 Pie-rm 1111160111

 

iuxta ripam ipsius inveniuntur aquae. Erba vero illic satis habun-
dat: arbores autem palmarum illic plurimae sunt. A transitu
-autem maris rubri, id est Sur, non invenitur tam amoenus locus
cum tanta et tali aqua, et tam abundanter nisi istum. Inde ergo
media mansio iuxta mare est. Demum vero apparent duo montes
excelsi valde, a parte vero sinistra antequam ad montes veniaS,
locus ubi pluit Dominus manna filiis Israel: montes vero ipsi
excelsi et erecti valde sunt ¹. Ab alia autem parte montium vallis
planissima est ac si porticus, ducentos passus vallis ipsa in lati-
tudine habens ². Ab utroque autem latere vallis montes ipsi excelsi
*et erecti sunt. Ubi autem montes aperti sunt, est vallis sex mil-
libus passibus lata, longitudinis autem satis plus habet ⁸. Montes
vero toti per gyrum excavati sunt: taliter autem factae sunt
cryptae illae, ut si suspendere volueris vela, cubicula pulcherrima
sunt. Unumquodque autem cubiculum est descriptum litteris hae-
breis 4. Aquae etiam ibi bonae et abundantes satis in extrema valle
sunt, sed non quales in Helim. Locus vero ipse vocatur desertus
-Pharan, unde missi sunt exploratores a Moyse, qui considerarent
terram⁶z ab utrisque vero partibus locus ille munitus est montibus.
Non fert autem 106116 1116 agros aut vineas, nichilque aliut illic
est nisi aqua et arbores palmarum. Prope vero ad vicum Faram
ad mille quingentos passus coangustantur montes illi, ut vix
triginta passibus lata ibi sit vallis illa. Ibi appellatur locus ille
Raphidin ⁶, ubi Hamalech occurritfffiliis Israel, et ubi murmuravit
populus pro aqua, et ubi Iethro' socer Moysi ei occurrit. Locus

¹ Montes cum jugis suis dicti H amman Panion, qui in mari rubro promon-
torium faciunt. ’ .

² Vallis exigua nunc vocatur Wady Tayibech.

³ Mare rubrum linquens dextrorsum viam inter montes carpsit, quae Farau
ducebat: deinde continuo (ut est probabile) vallem Sildr aut Bilrlc montibus unde-
quoque clausam ingressa est.

⁴ Inscriptiones rupibus synaitici s incisae viatoribus frequentes occurrunt: prae-
sertim in regione faranitica secus vias visuntur atque in cryptarum fronte, quibus
incolae pro domibus vel sepulcris utebantur: antiquiores litteris peculiaribus exa-
ratae ad linguam (ut creditur) pertinent nabathaeum.

⁵ Locus etiam nunc nomen Feiran retinet, sed illo temporeomnis regio cum
montibus et vallibus desertum Faran appellabatur.

⁶ Si bene dictionis 66116116 percipitur, mansio Raphidin ponenda est inter
angustias montium Sei-bal et Jauzeoh.

 

