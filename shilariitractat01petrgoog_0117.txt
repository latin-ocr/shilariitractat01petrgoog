AD noes smera ΑΝ. sss-sss 71

-ὴ-

 

siri: sed cum volueris ire, imus tecum, et ostendimus tibi, nam et
multi monachi ibi sunt valde sancti, et ascites, et sancta ecclesia
est ibi. Illud etiam requisivi a sancto episcope, ubinam esset locus
ille Chaldeorum, ubi habitaverant primo Thara cum suis. Tunc 1 53
ait michi ipse sanctus episcopus: locus ille, filia, quem requiris,
decima mansione est hinc, intus in Persida. Nam hinc usque ad
Nibisin mansiones sunt quinque; et inde usque ad Hur, quae fuit
civitas chaldeorum, aliae mansiones sunt quinque: sed modo ibi
accessus Romanorum non est; totum enim illud Persae tenent. Haec
autem pars specialiter orientalis appellatur, quae est in confinium
Romanorum et Persarum, vel Chaldeorum ¹. Et cetera plura referre
dignatus est, sicut et ceteri sancti episcopi vel sancti monachi fa-
cere dignabantur, omnia tamen de scripturis Dei vel a sanctis viris
gesta, id est monachis, sive qui iam recesserant, quae mirabilia
fecerint, sive etiam qui adhuc in corpore sunt, quae cotidie faciant,
hi tamen, qui sunt ascites. Nam nolo estimet affectio vestra, mo-
nachorum aliquando aliquando² alias fabulas esse, nisi aut de scrip-
turis Dei, aut gesta monachorum maiorum. '

Post biduo autem quam ibi feceram, duxit nos episcopus ad
puteum illum, ubi adaquaverat sanctus Iacob pecora sanctae
Rachel; qui puteus sexto miliario est a Charris: in cuius putei
honorem fabricata est ibi iuxta sancta ecclesia ingens valde et
pulchra. Ad quem puteum cum venissemus, facta est ab episcopo
oratio: lectus etiam locus ipse de Genesi: dictus etiam unus
psalmus competens loco: atque iterata oratione benedixit nos epi· .

¹ Constat ex his verbis episcopi Charrarum Nisibin totamque regionem orien-
talem citra Tigrim in Persarum dominium redactam atque novos imperii fines
constitutos esse propter pactionem ab Ioviano cum eis indigne confectam. Quare
peregrinationem aliquanto post hoc tempus (a. 363 p. Chr.) evenisse perspectum
habemus. Nisibis urbs magna Mesopotamiae et propugnaculum romanae maiestatis
biduo a flumine Tigri distabat: Ur oppidum quidem ad austrum Nisibis, itemque
ad dextram Tigris, positum erat. Nam, ut Ammianus Marcellinus narrat (l. XXV,
c. 8), exercitus , in quo ipse militabat, fame maximisque laboribus post Iuliani
mortem prope consumptus, cum Tigri iam rursus traiecto Mesopotamiam superiorem
peteret, ad Ur nomine persicum venit castellum: postea Thilsaphata, deinde N isi-
bin attigit. Quare via inter Nisibin et Ur vere fuit; Thilsaphata una ex quinque
mansionibus eiusdem itineris ab episcopo memoratis credenda est.

² Iterata est vox aliquand03 fortasse supplendum: ‘monachorum (dicta) ali·
quando (veracia), aliquando (mer)as fabulas essu (nihil referebant) nisi etc.

